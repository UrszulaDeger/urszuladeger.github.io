---
id: 334
title: 'Czas na laboratorium'
date: '2016-02-11T22:25:01+00:00'
author: Urszula
layout: post
guid: 'http://urszulapawlicka.com/?p=334'
permalink: /2016/02/11/czas-na-laboratoria/
thm_video_source:
    - '1'
categories:
    - Laboratory
---

Graficzny komentarz do wyników konkursu [Narodowego Programu Rozwoju Humanistyki](http://www.nauka.gov.pl/narodowy-program-rozwoju-humanistyki/rozwoj-i-umiedzynarodowienie-znamy-wyniki-kolejnych-konkursow-nprh.html) z części “Rozwój” (2016). 3 projekty na 53 zawierają w tytule określenie “laboratorium”. Wydawać by się mogło, że to nic nie znaczy, w końcu to “tylko” trzy. Jednak co robi termin “laboratorium” w humanistyce? Nadaje projektowi charakter innowacyjny, eksperymentalny i praktyczny? Czy to nowe podejście humanistyczne, nowe narzędzie badawcze czy nic innego jak strategia polityczna? Powstanie laboratoriów humanistycznych, określanych częściej jako “laby”, wiąże się z rozwojem humanistyki cyfrowej, która z kolei – jak zauważa Richard Grusin w swoim ciekawym artykule “[The Dark Side of Digital Humanities: Dispatches from Two Recent mla Conventions](http://differences.dukejournals.org/content/25/1/79.abstract)” – przypadkowo (?) pojawiła się wraz z nasileniem kryzysu ekonomicznego w humanistyce…

O idei laboratorium w humanistyce pisałam w artykule “To nie jest muzeum, to jest laboratorium” (“Czas Kultury” 2/2015), a obecnie pracuję nad tekstem poświęconym różnicom między następującymi pojęciami, stosowanymi w odniesieniu do miejsca prowadzonych badań humanistycznych: “pracownią/zakładem”, “centrum” i “laboratorium”. Moim celem jest odpowiedzenie między innymi na pytanie o to, jak dane pojęcia implikują zmiany strukturalne, metodologiczne pracy i ekonomiczne.

Podsumowując: laboratorium wkracza do Polski.

[![](http://i.imgur.com/XFrlqGHm.png)](http://i.imgur.com/XFrlqGH.png)

[![](http://i.imgur.com/H67onY5m.png)](http://i.imgur.com/H67onY5.png)